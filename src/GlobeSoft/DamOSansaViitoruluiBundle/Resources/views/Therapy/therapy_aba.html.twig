<h1>Terapie ABA</h1>

<p>ABA (Applyed behavior analysis) este o metodă de interventie bazata pe  analiză, înțelegerea şi modificare a comportamentului, care a fost creata inițial pentru tratarea autismului, principiile sale putând fi aplicate cu succes si altor tipuri de tulburări de dezvoltare.  ABA a fost subiect de cercetare şi evaluare riguroasă într-o varietate de domenii şi există numeroase studii care demonstreaza eficienţa sa ca model de predare. Oferă o educaţie intensă şi înalt structurată bazată pe învăţare individualizată care are ca obiectiv minimalizara deficitelor şi construirea de abilităţi pornind de la punctele forte ale copilului. Acest lucru presupune un mediu de învăţare structurat şi consistent,  predarea unu la unu fiind urmate niste reguli clare, învățare incidentală și mai ales implicarea unei întregi echipe de profesioniști și inclusiv a părinților.</p>

<p>Programul de predare constă în împărţirea sarcinilor în părţi mai mici, chiar şi a celor mai simple, în care fiecare pas pregăteşte pe următorul. Reuşita este întărită cu un premiu consistent şi recompense care motivează fiecare copil în particular, astfel că segmentele mici ale învăţării se consolidează treptat într-un “întreg” înţeles şi cu sens. Eficiența acestui program este supravegheată continuu (datele adunate sunt notate într-un dosar după fiecare ședință de lucru)pentru a optimiza progresul copilului.</p>